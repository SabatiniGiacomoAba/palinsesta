---
title: "ASMR"
date: 2020-05-22T14:12:26+02:00
draft: true
menu: "main"

---

Secondo un articolo pubblicato sul sito Know Your Meme, il termine ASMR fu usato la prima volta il 25 febbraio 2010 nel gruppo Facebook Autonomous Sensory Meridian Response Group dopo essere stato inventato dalla fondatrice Jennifer Allen (conosciuta come "Envelope Nomia" su Facebook) rispondendo ai messaggi di molte persone sul forum SteadyHealth, che discutevano di una sensazione molto comune inspiegata.[1] Allen spiegò che "autonoma" si riferisce alla idiosincrasia che colpisce le persone che sperimentano l'ASMR, dal momento che il tipo di reazione varia da individuo ad individuo. Il termine "meridian" fu preso come eufemismo per orgasmo.[2]

Le discussioni in rete dei gruppi, come quello su Yahoo! chiamato Society of Sensationalists, fondato nel 2008, o il blog The Unnamed Feeling di Andrew MacMuiris, creato nel 2010, sono mirati ad offrire alla comunità materiale per saperne di più su questa sensazione, condividendo idee ed esperienze personali. Alcuni nomi alternativi per l'ASMR, nati durante gli scambi di opinioni in questi gruppi comprendono Attention Induced Head Orgasm, Attention Induced Euphoria e Attention Induced Observant Euphoria.[2] Altre espressioni per descrivere queste sensazioni sono "orgasmo cerebrale", "massaggio cerebrale", "formicolio alla testa", "formicolio cerebrale", "orgasmo mentale", "formicolio spinale" e "braingasm".[3][4][5][6][7]

Spesso vengono associati al mondo dell'ASMR anche i video del pittore e personaggio televisivo statunitense Bob Ross, nonostante non fossero nati con questo scopo. In questi video, Bob Ross impartiva lezioni di pittura filmate all'interno di uno studio dallo sfondo scuro, dove venivano inquadrati solo lui e gli strumenti da lavoro. Nella gran parte degli episodi non c'era un accompagnamento musicale (eccetto la sigla e i titoli di chiusura), quindi la voce di Bob Ross e i rumori del pennello sulla tela erano gli unici suoni che accompagnavano il telespettatore durante la puntata. Esistono addirittura alcuni video di Bob Ross che vengono pubblicati con la dicitura "ASMR" all'interno del titol
